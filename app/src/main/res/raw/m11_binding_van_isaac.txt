Een zeer markant kunstwerk. Er wordt veel gespeculeerd over de betekenis. Het roestbruine, gevlekte werk van staal stelt de 'Binding van Isaäc' voor, 
gemaakt door de Israëlische kunstenaar Menashe Kadishman. Het werk grijpt terug op het bijbelse verhaal van Abraham, die de opdracht krijgt zijn zoon Isaäc te offeren. 
Op het laatste moment weet een engel Abraham tegen te houden. Een ram die verstrikt is geraakt in het struikgewas, wordt vervolgens geofferd. 
Abraham, die zoveel deed in de naam van God, werd hiermee op de proef gesteld.